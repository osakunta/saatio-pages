---
title: Satalinnan Säätiö
layout: single
---

{{% hero %}}
**Satalinnan Säätiön** tarkoituksena on hoitaa [Satakuntataloa](/satakuntatalo) ja säätiön muuta omaisuutta Helsingin yliopistossa opiskelevien satakuntalaisten ylioppilaiden aatteellisen toiminnan tukemiseksi.

<a href="#säätiöstä" class="button is-centered is-outlined is-fullwidth is-medium">Lue lisää</a>
{{% /hero %}}

{{% columns class="has-background-light" %}}

{{% column %}}
# Opiskelija-asunnot

Satakuntalaisen Osakunnan nykyiset ja tulevat jäsenet voivat hakea Satalinnan Säätiön asuntoja.

<a href="https://satakuntalainenosakunta.fi/asuntola" class="button has-background-light is-outlined is-fullwidth is-medium">Hae asuntoa</a>
{{% /column %}}

{{% column %}}
# Toiminnan tukeminen

Säätiö ottaa vastaan testamenttilahjoituksia tarkoituksensa toteuttamiseksi.

<a href="/lahjoittaminen" class="button has-background-light is-outlined is-fullwidth is-medium">Tue säätiötä</a>
{{% /column %}}

{{% /columns %}}

{{% section %}}
# Säätiöstä

[Satakuntalaisen Osakunnan](https://satakuntalainenosakunta.fi) taustaorganisaationa toimii Satalinnan Säätiö, joka perustettiin Satakuntatalon rakentamisen alkaessa vuonna 1950. Säätiön säädekirjassa sen tarkoitukseksi määritellään satakuntalaisten ylioppilaiden aatteellisen toiminnan taloudellisen pohjan turvaaminen, sekä ”pian rakennettavan Satakuntatalon hallinnointi ja vakaudesta huolehtiminen”. Keuhkotautisairaalan nimeä kantava säätiö omistaa rakennuksen tontteineen ja hoitaa niiden kunnossapidon, toimii vuokranantajana, sekä tukee opiskelijatoimintaa.

Säätiön hallituksessa on puheenjohtaja ja kahdeksan jäsentä. Puheenjohtajana toimii Satakuntalaisen Osakunnan inspehtori, joka on Helsingin yliopiston professori. Varapuheenjohtajana toimii osakunnan kuraattori, joka on yleensä vanhempi opiskelija tai vastavalmistunut. Osakunta asettaa säätiön hallitukseen jäsenistä kuraattorin lisäksi kolme henkilöä. Heidät valitaan kahdeksi vuodeksi kerrallaan ja he tuovat hallituksen pöytään osakuntalaisten ja asukkaiden näkökulmaa. Loput neljä asiantuntijajäsentä hallitus valitsee kymmenen vuoden kausille – myös heillä on yleensä osakuntataustaa.

Lisäksi Satalinnan Säätiön asunnoissa asuvat osakuntalaiset valitsevat keskuudestaan asuntolajohtokunnan, joka toimii osaltaan linkkinä säätiön hallituksen ja asukkaiden välillä. Asuntolajohtokunta hoitaa vuokranantajan tehtäviä ja valitsee uudet asukkaat. Satakuntalaistaustaiset hakijat ovat etusijalla, mutta kuka tahansa osakunnan jäseneksi liittyvä opiskelija voi saada asunnon hyvän hakemuksen perusteella.

Säätiön hallinnon juoksevia asoita hoitaa toiminnanjohtaja, joka toimii hallituksen valmistelijana ja esittelijänä. Kiinteistön hoidosta vastaa kokoaikainen huoltomies apunaan liuta päivystäviä opiskelijavahtimestareita. Huoltomies ja vahtimestarit päivystävät Satakuntatalolla vuorokauden ympäri.
{{% /section %}}
